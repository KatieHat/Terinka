<h2>Terinka</h2>
<p>Terinka je dlouhosrstá, černožlutobíle zbarvená.</p>
<p>Působí dojmem spíše malého, než středně velkého psa.</p>
<p>Výška:</p>
<p>Kdysi jsem někde četla, že ČSP mamí v dospělosti 14-20 kg, v oficiálním standardu váha není. Její matka měla 12 kg, váha Ter se pohybuje jen mezi 8-9 kg.</p>
<p>Kupovala jsem si ji s vědomím, že bude menšího vzrůstu. Sama jsem však byla překvapena, jak málo vyrostla. Prvních několik měsíců jsem byla nervózní, jak málo jí. Na 14-20 kg psa měla jíst mnohem více. Nakonec se ustálila je na 8 kg, teď ve svých 7,5 letech má 9 kg. Je krásně osvalená, stále v dobré kondici a její menší vzrůst je v mnoha ohledech velmi praktický.</p>
<p>Co mě překvapilo byl fakt, že u ČSP je možné, aby se krátkosrstým rodičům narodila dlouhosrstá štěňata. Když jsem prve procházela seznam nakrytých fen, ty krátkosrté jsem z hledáčku hned vyhodila. Chtěla jsem přece dlouhosrtsté štěně. Jaké pak bylo mé překvapení, když jsem o několik měsíců později narazila na inzerát jedné z těchto chovatelských stanic, že mají ještě jednu volnou dlouhosrstou fenku menšího vzrůstu.</p>
<p>O tom, jestli má některý z páru tzv. vlohy pro dlouhou srst se většinou dočtete. Takže pokud toužíte po dlouhosrsté variantě ČSP, podívejte se i na informace o  krátkosrstých nakrytých fenách (a také budoucích otců štěňat), jestli náhodou nemají pro dlouhou srst vlohy. Pokud mají, je možné, že se jim narodí právě to štěně, po kterém toužíte.</p>
