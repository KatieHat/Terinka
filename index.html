<!DOCTYPE html>
<html lang="cs">

<header>
    Terinka - Český strakatý pes
</header>

<body>
<div class="menu">
    Úvod
    Vzhled
    Povaha
    Výchova
    Fotogalerie
    Kontakt
</div>

<main>
    

    
    Terinka

    Terinka je fenka českého strakatého psa a nejlepší psí parťák, jakého bych si mohla přát. Je vždy připravena dělat mi společnost, ať už při procházce, běhání, při práci doma, na zahradě nebo se jen tak se mnou valí na gauči.
    Má ráda výlety, ať už do hor nebo po památkách, či k moři. Ráda chodí do restaurací, nemá problém cestovat autem ani autobusem.
    Prostě skvělý přizpůsobí pes. Je to úžasný rodinný pes, vhodný k dětem (když se na ni nevrhají – je malá) a dobře se snáší i s jinými zvířaty.
    Ale nebylo tomu tak vždy. Stálo nás to spoustu práce a trpělivosti. Když jsem si pořizovala, tak jsem četla, že je český strakatý pes středně velký (14 až 20 kg), nenáročný, přizpůsobivý pes vhodný i pro začínající chovatele. Já už tehdy úplný začátečník nebyla, přesto mě dost věcí překvapilo. Proto jsem se nakonec rozhodla udělat tyto stránky. Nejedná se o chovatelskou stanici, nemám v plánu chov štěňat. Ani se nesnažím charakterizovat českého strakatého psa obecně. Mám osobní zkušenost jen s touto jednou fenkou auto bych se s vámi chtěla podělit. Mohl by vám to pomoct při rozhodování, jestli je český strakatý pes pro vás, případně vás utěší vědomí, že se s podobnými problémy nepotýkáte sami.
</main>


</body>


</html>
