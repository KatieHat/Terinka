---
layout: templates/page.njk
title: Úvod
---


<h1 class="title title-main">{{title}}</h1>

<p class="text-normal">Českého strakatého psa (ČSP) jsem si pořídila z&nbsp;více důvodů. Jedním z&nbsp;nich bylo i to, že se jedná o&nbsp;přizpůsobivého psa vhodného i pro&nbsp;začínající chovatele. Nešlo o&nbsp;mého prvního psa a tak jsem si říkala, že její výchova bude příjemně pohodová a nic mě nepřekvapí. Když je vhodná pro&nbsp;začátečníky.</p>
    
<p class="text-normal">Spletla jsem se. Překvapila. První rok, dva byly náročné. Nakonec se z&nbsp;ní opravdu stal úžasný přizpůsobivý pes, kterému k&nbsp;dokonalosi mnoho nechybí. Ale nebylo to hned a nebylo to zadarmo. Stálo mě to spoustu času, trpělivosti, nervů i peněz za&nbsp;různé kurzy, kterými jsme společně prošly. Vyplatilo se.</p>

<p class="text-normal">Tyto stránky píšu jako varování všem, kteří si myslí, že se jejich ČSP vychová sám, příp. jen s jejich minimálním úsilím. Neříkám, že se to nemůže stát, ale rozhodně bych s&nbsp;tím nepočítala. Výchova mého ČSP mi místy dala dost zabrat, ale zároveň to byla úžasná zkušenost.</p>

<p class="text-normal">Stále nemohu uvěřit, že z&nbsp;toho střeštěného trdla, které mělo problém se byť jen chvíli soustředit, o&nbsp;jehož úspěšném přivolání jsem si nechávala jen zdát a které prvních několik měsíců naříkalo, kdykolik jsem ho nechala doma byť jen chvíli samotné, se stal ten nejlepší psí parťák, jakého bych si mohla přát.</p>

<p class="text-normal">Kéž tyto stránky dají naději těm, kteří mají pocit, že přes veškerou jejich snahu, mají doma stále strakaté třeštidlo, pro které je vše zajímavější než oni. Nevzdávejte to s&nbsp;ním. Vytrvejte, vyhledejte odbornou pomoc psích trenérů, kteří vás naučí, jak na něj. Veškeré vaše úsilí se vám několikanásobně vrátí v&nbsp;podobě skvělého psího společníka.</p>

<figure clas="photo-page">

    <a data-fslightbox="photo-page_group" href="/images/ter_p_smile_page.jpg"><img class="photo-page__picture" src="/images/ter_p_smile_page.jpg" alt="Český strakatý psa - Terinka"></a>

</figure>