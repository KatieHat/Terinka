# Oficiální standard

Zdroj: [ČeskoMoravská Kynologická Unie](https://www.cmku.cz/cz) (ČMKU)

Níže uvedeny jen vybrané části standardu, plné znění je vyvěšeno na&nbsp;stránkách ČMKU [zde](https://www.cmku.cz/cz/seznam-plemen-159/405). 

## Celkový vzhled
Středně velký tříbarevný strakatý pes s&nbsp;harmonickou a nepříliš těžkou stavbou těla, vyvážených proporcí, mírně obdélníkového rámce s&nbsp;klopenýma ušima, pevné konstituce, bez&nbsp;známek lymfatičnosti nebo hrubosti.

## Osrstění
Dvě varianty srsti: krátká a dlouhá.

**Krátká srst** je patrová, s&nbsp;podsadou patrnou především v zimě. Na&nbsp;spodní straně krku, zadní straně stehen a spodku ocasu je srst mírně delší, avšak přilehlá, stejně jako po&nbsp;celém těle.

**Dlouhá srst** je jen nepatrně zvlněná, rovněž s&nbsp;podsadou, splývající. Kratší je na&nbsp;hlavě a přední straně končetin, naopak výrazně delší je okolo uší, na&nbsp;krku tvoří mírný límec, na&nbsp;prsou, hrudníku a břiše splývá. Na&nbsp;hrudních končetinách tvoří praporce, na&nbsp;pánevních kalhoty. Rovněž je vyvinut praporec na&nbsp;ocase.

Žádné z&nbsp;uvedených variant není dávána přednost, obě jsou rovnocenné. Tzv. **přechodný typ srsti** – výskyt výrazně delší srsti na&nbsp;zadní straně stehen a delší odstávající srsti na&nbsp;spodině ocasu u&nbsp;některých jinak krátkosrstých jedinců není důvodem k&nbsp;penalizaci.

## Zbarvení
Vždy trikolorní, vyskytují se dva základní typy zbarvení: černožlutobílé a hnědožlutobílé.

**Černožlutobílý** jedinec má černý nos, tmavé oko, **hnědožlutobílý** má játrový nos a světlejší oko.

Žádné z&nbsp;těchto dvou variant není dávána přednost, obě jsou rovnocenné.

Základní zbarvení je tmavé (černé/hnědé) se žlutými znaky, vždy v&nbsp;kombinaci s&nbsp;bílou. Ideální poměr mezi pigmentovanou a nepigmentovanou plochou těla je 1&nbsp;:&nbsp;1. Bílé plochy musí být tečkovány v&nbsp;oblasti žluté barvy žlutě, v&nbsp;oblasti černé/hnědé barvy černě/hnědě. Velikost nebo hustota teček není rozhodující, ale tečkované plochy by neměly vytvářet dojem melírovaného zbarvení (roan). 

## Kohoutková výška
Psi: 45-53&nbsp;cm, feny: 43-51&nbsp;cm